# Stafræn hönnun og miðlun

### Upplýsingatækniskólinn býður upp á fjölbreytt nám í ljósmyndun, prentun, vefhönnun, grafískri og stafrænni hönnun. 

---

## HÖNN2UX05BU

> _3 eininga valáfangi fyrir nemendur í Upplýsingatækniskólanum_

Farið er í helstu atriði sem snúa að hugmyndavinnu og vinnslu á grafísku efni fyrir margmiðlun. Dýpkuð er þekking og hæfni nemenda í notkun á  ýmsum forritum til þess að búa til kvikmyndir með grafískum skilaboðum, einnig er unnið með mynd og hljóðblöndun. Nemendur vinna með teikningar, ljósmyndir, video og hljóð. Nemendur setja saman kvikmyndir (_video_), ljósmyndir og teikningar. Síðan er sjónáhrifum (_visual effects_) bætt við ásamt hljóðsetningu. 

Forritin sem notuð eru í áfanganum eru öll hluti af [_Adobe Creative_](https://www.adobe.com/creativecloud.html) pakkanum: _After Effects, Illustrator, Photoshop, Audition_ og _Premiere_. [Nemendur Tækniskólans geta keypt áskrift ](https://tskoli.is/tolvuthjonusta/) að Adobe Creative Cloud pakkanum á bókasafni skólans sem gildir í eitt ár. Hægt er að endurnýja áskriftina á meðan námi stendur. 

Lögð er áhersla á að vinna með _**After Effects**_ (AE) sem er eitt vinsælasta forritið sem atvinnumenn nota til að búa til grafískar hreyfimyndir. Áhrifum er bætt í kvikmyndir ásamt litastillingum og myndblöndun. Hægt er að sérsníða kvikmyndir fyrir internetið, sjónvarp og skjávarpa. 

[Nánari lýsing á margmidlun.github.io](https://margmidlun.github.io/)

---


