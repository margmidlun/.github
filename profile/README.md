# Stafræn hönnun og miðlun

Upplýsingatækniskólinn býður upp á fjölbreytt nám í ljósmyndun, prentun, vefhönnun, grafískri og stafrænni hönnun. Forritin sem eru notuð og kennt er á, eru mörg og mismunandi en flaggskipið í þeirri flóru eru [ADOBE forritin](https://www.adobe.com/creativecloud.html). Kosturinn við Adobe forritin umfram önnur sambærileg forrit er að það er hægt að vinna samtímis með þau og samnýta til að ná fram tilætluðum áhrifum. Aðgerðir og viðmót er samræmt og auðveldar það notendum að ná tökum á þeim. Adobe forritin nýtast í nánast öllum áföngum Upplýsingatækniskólans. Nemendur Tækniskólans geta keypt áskrift að [Adobe Creative Cloud pakkanum](https://tskoli.is/tolvuthjonusta/) á bókasöfnum skólans, hann kostar 6.000 kr og gildir í eitt ár. Hægt er að endurnýja áskriftina á meðan námi stendur.

## HÖNN2UX05BU

_3 eininga valáfangi fyrir nemendur í Upplýsingatækniskólanum_

Farið er í helstu atriði sem snúa að hugmyndavinnu og vinnslu á grafísku efni fyrir margmiðlun. Dýpkuð er þekking og hæfni nemenda í notkun á  ýmsum forritum til þess að búa til kvikmyndir með grafískum skilaboðum, einnig er unnið með mynd og hljóðblöndun. Nemendur vinna með teikningar, ljósmyndir, video og hljóð.

> [Nánari lýsing í vinnslu](https://github.com/margmidlun/margmidlun.github.io)


## Áhrif og endurvinnsla

_2 eininga valáfangi fyrir nemendur í Tækniskólanum_

**Adobe After Effects** er eitt vinsælasta forritið sem atvinnumenn nota til að búa til grafískar hreyfimyndir og bæta þeim í kvikmyndir ásamt litastillingum, myndblöndun og alskyns áhrifum. Hægt er að sérsníða kvikmyndir fyrir internetið, sjónvarp og skjávarpa. Þú getur notað _After Effects_ til að blanda saman grafísku efni og vídeói og birt á félagsmiðlum (_Social Media_) og vefsíðum. Námskeiðið er ætlað byrjendum og forkrföfur eru almenn tölvukunnátta. Það er kostur að kunna á myndvinnsluforrit (_Photoshop_) og eða vektor teikniforrit (_Illustrator_).

> [Nánari lýsing í vinnslu](https://github.com/margmidlun/AfterEffects)
